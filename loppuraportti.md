# Miniprojektin loppuraportti

**Ryhmä Agruv:**

- Aku Raunio
- Gabriella Kodra
- Vertti Alijoki
- Unna Mäntyniemi
- Rasmus Holmström

## Sprintti 1

Ensimmäisen sprintin aikana paljon aikaa kului Flaskin kertaamiseen ja kehitysympäristön konfigurointiin. Yhteisten prosessien ja koodikäytänteiden puuttuminen hidasti kehitystyötä. Muutamia arvosteluperusteiden kohtia jäi tekemättä, sillä niitä ei ollut kirjattu selkeiksi taskeiksi backlogiin.

Retrospektiivissä käytettiin Start-Continue-Stop -tekniikkaa, jonka avulla tunnistettiin ongelmia ja hyviä käytänteitä niiden korjaamiseksi. Toimenpiteinä otettiin käyttöön feature branchit ja pull requestit sekä koodikatselmointi, konfiguroitiin kaikille sama koodiformaattori ja luotiin alustavat yhteiset säännöt nimeämiselle ja koodin rakenteelle.

## Sprintti 2

Toisessa sprintissä yritimme saada maksettua teknistä velkaa ja muodostaa ryhmän prosesseista sujuvampia. Kommunikaatio parantui, joka helpotti työn sujuvuutta. Saimme toteutettua valitut storyt, mutta muutamia testejä jäi vielä puuttumaan.

Retrospektiivissä kokeiltiin Glad-Sad-Mad - tekniikkaa, mutta päädyimme retrospektiivin jälkeen vaihtamaan suraavassa takaisin Start-Continue-Stop -tekniikkaan. Tärkeää oli parantaa eri prosessien sujuvuutta ja otimme käyttöön koodin formattoreita sen yhtenäistämisen avuksi.

## Sprintti 3

Kolmatta sprinttiä varten halusimme ennestään vielä parantaa tehtävien muotoilua ja jakamista, jotta työskentely olisi helpompaa ja selkeämpää. Pohdimme taskien tärkeyttä työnteossa ja panostimme siihen, että jokaiselle tehtävälle olisi oma taski ja tekijä.

Retrospektiivissä palasimme takaisin Start-Continue-Stop -tekniikkaan, koska koimme sen tehokkaammaksi konkreettisten ajatusten esille tuonnissa. Sen pohjalta päätimme jatkaa sujuvaa kommunikointia ja hyödyllisiä daily -palavereita sekä panostaa backlogin selkeyteen.

## Sprintti 4

Neljännessä sprintissä paransimme sovelluksen ulkoasua, lisäsimme mahdollisuuden lisätä viitteen DOI:n avulla, ja lisäsimme mahdollisuuden lisätä tagin viitteeseen. Lisäksi hioimme sovellusta, maksoimme lopun teknisen velan pois, ja viimeistelimme tuotoksen loppu demoa varten. Kommunikoimme yhä enemmän missä mennään ja mitä on vielä tehtävänä, jotta lopputulos olisi mahdollisimman hyvä. Lisäsimme vielä extra tapaamisen ennen demoa, jossa katsoimme kaiken olevan kunnossa.

Feature branchien nopean integroinnin avulla uusi koodi saatiin mainiin ja muiden käyttöön nopeasti. Selkeät commit -kokonaisuudet, koodikatselmointi ja yhteinen ongelmanratkaisu ryhmächatissa tekivät projektityöskentelystä sujuvaa, eikä työtä hidastavia pullonkauloja syntynyt. Maanantain dailyt ja keskiviikon retrot sekä sprint planning -tapaamiset rytmittivät hyvin tekemistä, tapaamisten määrä ja ajankohta tuntui sopivalta. Projektin edetessä backlogin ylläpito ja taskien kuvaukset parantuivat, mikä nopeutti koodausta ja vähensi virheitä.

Parantamisen varaa on viestinnässä ja dokumentaatiossa, etenkin jos projekti laajenee ja monimutkaistuu. Sprintin suunnittelutapaamisen ja dailien ansiosta kaikki ryhmässä olivat kartalla siitä, mitä muut tekevät. Yksityiskohtaisemmat commit -viestit, pull requestien kuvaukset ja koodin dokumentointi voisi auttaa tekemään kokonaisuudesta selkeämmän ulkopuolisillekin.

Varsinkin kahden ensimmäisen sprintin aikana syntyi jonkin verran teknistä velkaa, jonka purkamiseen kului aikaa kahdella viimeisellä sprintillä. Seuraavalla kerralla osaisimme tehdä alkuvalmistelut ja esimerkiksi testauksen kerralla kuntoon, jotta edellisen sprintin storyjen parissa ei tarvitsisi jatkaa enää seuraavalla sprintillä.

Opittiin projektin aikana paljon Gitistä ja Githubista, esimerkiksi merge konfliktien ratkaisemisesta ja koodin katselmoinnista. Projektin aikana tuli tutuksi myös agile -menetelmät.

Huomattiin, että tekniset standardit ja työkalut auttavat huomattavasti projektityöskentelyä, ja että kannattaa jakaa taskit mahdollisimman pieniin osiin, jotta osat saa integroitua main haaraan mahdollisimman nopeasti.

Projektin aikana pääsi kokeilemaan käytännössä vain osaa kurssilla esitellyistä menetelmistä, sillä käytetyt menetelmät vakiintuivat nopeasti. Parikoodausta emme päässeet kokeilemaan aikatauluongelmien takia.

Projektin alussa tapaamisten määrä ja ryhmätyöskentelyn organisointiin käytetty aika tuntui suurelta, mutta ajan myötä prosessit nopeutuivat ja agile-menetelmät sekä ryhmätyön koordinointi osoittautuivat hyödyllisiksi. Mikään projektin osa ei tuntunut oppimisen kannalta turhalta.
